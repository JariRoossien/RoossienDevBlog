---
layout: post
title:  "De boodschappenprijzen over de grens"
date:   2025-06-10 00:00:00 +0200
categories: groceries
description: Een analyse in boodschappenprijzen tussen Nederland en België.
---

De laatste jaren is het onderwerp van de dag, naast de migratie, de inflatie. Of het om energieprijzen en brandstofprijzen gaan die sinds de oorlog in Oekraine omhoog is geschoten, of de boodschappen die jaar op jaar maar omhoog lijken te gaan. Met deze focus op alle prijzen om ons heen, is er een ander groot verschil weer aan het licht gebracht. Waarom lijkt het alsof de ooster- en zuiderburen zoveel minder hoeven te betalen voor bepaalde producten, die hier onder exact dezelfde merken worden verkocht. De loon en productiekosten tussen Nederland, Duitsland en België zijn over het algemeen hetzelfde, de regelgeving tussen de landen voor productkwaliteit verschilt niet veel, en de transport kosten van een fabriek in Gent of een fabriek in Groningen zullen voor deze bedrijven bijna hetzelfde zijn. 
 
Ik ben begonnen met het schrijven van deze blogpost voornamelijk uit frustratie van het gepubliceerde artikel van [Follow The Money](https://www.ftm.nl/artikelen/omtzigt-vertroebelde-debat-voedselprijzen): " Omtzigt en Klaver hebben ongelijk: Nederlandse supermarkten zijn juist goedkoper dan Belgische ".  Alle frustraties die door onder andere politici als Jesse Klaver en Pieter Omtzigt worden geuit, worden weggewuifd met een globale statement: Boodschappen zijn duurder in België, niet Nederland. We hebben alles opgeteld, en het eindresultaat is dat België duurder is, dus stop met klagen en wees blij dat je geen Belg bent. Er wordt een IT expert ingebracht die met zijn webscraper de Albert Heijn websites leeghaalt. Vervolgens worden er een lijst met producten die oh zo veel duurder zijn in België dan in Nederland.

Mijn grootste probleem met dit soort uitspraken en artikelen: Boodschappen worden hier als een homogeen product behandeld. Je kan de prijs van een supermarkt niet analyseren alsof het benzine bij de tankstations is. Het gaat om producten van honderden leveranciers, iedere groep met eigen fabrieken, grondstoffen, en onderhandelaars voor de prijzen. Vervolgens heeft iedere consument ook nog hun eigen prioriteiten; Een student zal hele andere producten kopen dan een moeder van jonge kinderen. Om dus een fatsoenlijke analyse te maken, zullen we dit ook behandelen als eigen groepen.

> Deze blogpost gaat niet over de verzorgingsproducten zoals deodorant en shampoo. Deze producten komen het vaakst in het nieuws
> als het gaat om de grote prijsverschillen, met als tgenargument dat wij in Nederland deze producten als grote bonus verkopen (de bekende 2 + 2 of zelfs 2 + 3 acties bij de Kruidvat). De focus hier ligt op de dagelijkse boodschappen; De kip en groente voor je avondeten, de zak Lay's chips voor op de bank 's avonds, of de yoghurt voor je ontbijt. Producten wat je op een wekelijkse basis koopt, en waar je eigenlijk niet kan wachten op een actie één keer in de zoveel maanden. 

## De grote Analyse
Net als hoe Follow the Money AH heeft leeg gescraped, kunnen wij hier hetzelfde doen. Ik ben ooit begonnen met een project om supermarkten te vergelijken binnenin Nederland, naar aanleiding van een discussie over de "Albert-Heijn marge". Dit ging voornamelijk om duidelijk te maken dat voor A-merken Albert Heijn een 10 tot 20 cent marge er extra bovenop gooide, vergeleken met supermarkten als de Vomar en Dekamarkt. We zullen dus de prijzen van exact dezelfde producten vergelijken tussen Albert Heijn in Nederland en België.

De focus zal op twee verschillende punten liggen: Hoe is het prijsverschil bij dezelfde merken tussen Nederland en België, en hoe gaat om algemene product categorieën tussen Nederland en België. 

### De dominantie van merken
Wanneer we filteren op merken, komen we een flink aantal extreme gevallen tegen, met bovenaan de lijst de producten van Durex, gevolgd door het Nederlandse Chocomel van FrieslandCampina. We betalen gemiddeld voor deze producten 50% meer dan in het zuiden! 

| Merk | Percentage producten duurder in Nederland | Gemiddelde prijsverschil t.o.v. België |
|---|---|---|
| Durex | 100.0% | 50.2% |
| Chocomel | 80.0% | 49.8% |
| Nutella | 100.0% | 39.2% |
| M&M's | 80.0% | 36.5% |
| S. Pellegrino | 90.9% | 36.5% |
| Côte d'Or | 100.0% | 36.0% |
| Zwitsal | 87.5% | 35.1% |
| Kellogg's | 92.3% | 27.9% |
| Caffè Gondoliere | 77.8% | 23.8% |
| Optimum Nutrition | 100.0% | 22.7% |
| Pringles | 100.0% | 22.0% |
| Kinder | 80.0% | 22.0% |
| Jules Destrooper | 80.0% | 21.9% |
| Philadelphia | 100.0% | 20.5% |
| Kasteelbier | 80.0% | 20.5% |
| Pepsi | 66.7% | 20.4% |
| Patak's | 86.7% | 19.8% |
| Senseo | 69.2% | 18.2% |
| Lay's | 75.0% | 17.6% |

Er kan niet heel snel een specifieke categorie hieruit worden getrokken. De producten verschillen van ongezonde categorieën als snoep, chips en frisdrank, naar koffie van Senseo, Indiase curry van Patak's en mineraalwater van San Pellegrino.

De meest opvallende merk is het Nederlandse Chocomel. Waar de meeste bedrijven hier grote multinationals zijn, gaat het bij Chocomel om hetzelfde product uit dezelfde fabriek van een Nederlands bedrijf. Kijken we naar de specifieke producten, zien we een extreem verschil. Een simpel pak volle Chocomel wordt voor meer dan het dubbele gevraagd in Nederland dan in België. 

| Product Type | Prijs AH Nederland | Prijs AH België |
|---|---|---|
| 1L Chocomel Vol | € 2,65 | € 1,29 |
| 1L Chocomel Halfvol | € 2,65 | € 1,59 |
| 1.5L Chocomel Vol voordeelpak | € 2,99 | € 1,99 |
| Chocomel Vol 6 x 200ml | € 3,89 | € 2,59 |

#### De AH Eigen merk producten
De eigenmerk producten van AH verschillen per type product enorm tussen Nederland en België. Vaak in het voordeel van Nederland, maar soms ook enorm in het nadeel. Het grote verschil met AH merken tegen de grote merken bovenin: De enige verantwoordelijke voor dit product verschil is Albert Heijn zelf. Er is geen inkoopverbod van een multinational als Unilever wat hoge prijzen forceerd, maar het komt allemaal uit dezelfde fabrieken.

Er zijn in deze dataset meer dan 400 producten met meer dan 10% hogere kosten in Nederland dan België. Deze producten verschillen enorm in de categorieën. Het belangrijkste, het gaat hier om producten met **exact hetzelfde** label. Omdat 400 producten een enorme lijst is, heb ik van verschillende categorieën een product uitgelicht, om de diversiteit van de producten aan te tonen.

| Product | Prijs AH Nederland | Prijs AH België | %-verschil t.o.v. België |
|---|---|---|---|
| AH Ricotta	| € 2,39 | € 0,95 | 151,6% |
| AH Tarwebloem | € 0,85 | € 0,35 | 142,9% |
| AH Appelsap | € 1,99 | € 0,87 | 128,7% |
| AH Pastasaus bolognese | € 3,59 |	€ 1,59 | 125,8% |
| AH Pannenkoekspek | € 2,29 | € 0,99 | 131,3% |
| AH Whisky cocktailsaus | € 1,19 | €	0,59 | 101,7% |
| AH Tomaten | € 1,55 | € 0,79 | 96,2% |

Bij veel van deze producten komen toch grote vragen op. Exact hetzelfde product, dezelfde GTIN code, dezelfde interne codes, en waarschijnlijk hetzelfde fabriek, en toch moeten we in Nederland de dubbele prijs betalen voor deze producten. Als je dit product op de website van Albert Heijn opzoekt, kan je de `.nl` in `.be` veranderen in de URL, met dezelfde code in de URL.

### Niet alles is nog zo slecht - De categorieën vergelijking
Het is tot nu toe voornamelijk negatief geweest voor de Nederlandse consument. Maar wanneer we de lijst van categorieën erbij halen komt er een iets wat positiever plaatje tevoorschijn. Ik heb de lijst met alle categorieën hierin gezet, het zal wat lang zijn maar het geeft een goed overzicht in het redelijk klein verschil in deze categorieën.

| Categorie | Aantal Producten | Percentage producten duurder in België | %-verschil t.o.v. België |
|---|---|---|---|
| Gezondheid en sport | 16 | 75.0% | 18.0% |
| Drogisterij | 59 | 67.8% | 10.4% |
| Baby en kind | 106 | 40.6% | 3.6% |
| Koffie, thee | 366 | 44.5% | 2.7% |
| Bier, wijn, aperitieven | 220 | 39.1% | 0.9% |
| Plantaardige drinks | 64 | 37.5% | 0.8% |
| Frisdrank, sappen, water | 318 | 34.3% | 0.3% |
| Borrel, chips, snacks | 290 | 30.3% | -0.2% |
| Energie voeding, sportvoeding | 120 | 39.2% | -0.3% |
| Vlees | 287 | 25.1% | -1.0% |
| Koek, snoep, chocolade | 260 | 35.8% | -1.3% |
| Kaas | 220 | 17.7% | -2.0% |
| Vis | 240 | 20.0% | -2.0% |
| Huishouden | 92 | 33.7% | -2.1% |
| Ontbijtgranen, beleg | 358 | 31.6% | -3.4% |
| Diepvries | 404 | 28.0% | -4.0% |
| Huisdier | 49 | 22.4% | -4.5% |
| Vleeswaren | 226 | 13.3% | -5.0% |
| Fruit, verse sappen | 220 | 26.4% | -5.8% |
| Maaltijden, salades | 219 | 10.0% | -7.4% |
| Glutenvrij | 136 | 8.8% | -7.8% |
| Tussendoortjes | 90 | 16.7% | -7.8% |
| Pasta, rijst, wereldkeuken | 375 | 25.1% | -7.9% |
| Zuivel, eieren | 343 | 21.6% | -8.0% |
| Wholefoods | 23 | 4.3% | -9.9% |
| Bakkerij | 417 | 15.3% | -10.0% |
| Soepen, sauzen, kruiden, olie | 486 | 14.2% | -10.8% |
| Vegetarisch, vegan en plantaardig | 162 | 10.5% | -11.0% |
| Groente, aardappelen | 620 | 19.0% | -11.7% |

Er zijn twee interessante fenomenen om waar te nemen. 

#### Bijna alle categorieën komen positief voor Nederland uit
Op de gezondheid en sport na, waar relatief heel weinig producten in zitten. Is de gemiddelde categorie ofwel gelijk tussen de landen, of zelfs positief voor de Nederlandse consument. Vooral de groente gerelateerde categorieën, zoals de rauwe groente en aardappelen, de fruit en versen sappen, maar ook de soepen, sauzen, kruiden, olie categorie komen enorm positief uit de analyse op grote schaal. 


#### De Frisdrank, Sap en water is even duur
Voor de meeste Nederlanders is het misschien niet altijd bekend, maar er bestaat in Nederland een [Verbruiksbelasting](https://www.rijksoverheid.nl/onderwerpen/koopkracht/verhoging-belasting-op-frisdrank). Voor alle niet alcoholische dranken is er een belasting van 26 cent per verpakking. Deze belasting zou een snelle verklaring zijn voor duurdere dranken in Nederland, echter is de categorie gelijk in kosten ten opzichte van Albert Heijn België. 

## Het vervolg
Desondanks dat het gemiddelde product gelijk of misschien goedkoper is, betekent echter niet dat we de gigantische verschillen van eerder zomaar naast ons moeten neerleggen. We zien producten met dezelfde labels in dezelfde klimaten met meer dan dubbel zo dure prijzen. Hoe kan een Nederlands bedrijf als FrieslandCampina zo'n groot verschil met producten als chocomel verklaren.

Aan wie moeten de vragen worden gesteld, en welke gebieden moet er druk worden uitgevoerd voor transparantie? Op basis van de analyse hier, zien we beide enorm schokkende verschillen in de A-merken, maar ook de huismerk producten van Albert Heijn. We kunnen hier niet alles op een partij afschuiven, maar er is duidelijk verantwoordelijkheid bij de producenten, maar ook de boodschappenketens neer te leggen. 

Dit project is een snel, in een paar dagen ontworpen, experiment bij één partij, de Albert Heijn. Deze verschillen zullen we natuurlijk niet alleen bij de Albert Heijn zien, maar bij de meeste, al dan wel niet alle supermarktketens. 